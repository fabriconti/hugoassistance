---
author: Sabina Todaro
category:
- I nostri insegnanti
date: "2022-05-24T09:28:45+01:00"
featured_image: silvia-carabelli-bellydance-milano.webp
images: 
- silvia-carabelli-bellydance-milano.webp
summary: >
 Silvia è un talento naturale, molto ben coltivato. Appassionata di danza fin da bambina, inizia ben presto a studiare danza classica, mostrando un'attitudine rara e una grande musicalità. Prosegue la sua formazione con corsi di...
tags:
- corsi
- danza
- danza araba
- danza del ventre
- danza orientale
- lezioni
- Loreto
- Milano
- Porta Romana
- scuola di ballo
- scuola di danza
title: Silvia Carabelli
type: post
url: /danza-del-ventre-silvia-carabelli/
---
## La danza del ventre con Silvia Carabelli

Silvia è un talento naturale, molto ben coltivato. Appassionata di danza fin da bambina, inizia ben presto a studiare danza classica, mostrando un'attitudine rara e una grande musicalità.

<div class="w6 fl pv2">
{{<figureh src="silvia-carabelli-danzatrice-orientale.webp"
alt="Silvia Carabelli"
caption="Silvia Carabelli"
class="ma0" >}}
</div>

Prosegue la sua formazione con corsi di flamenco, danza moderna e danza jazz.

### L'incontro con la danza del ventre

Nel 1988 Silvia si innamora della danza del ventre, quando era ancora davvero poco diffusa in Italia. Si iscrive ad un corso danze mediorientali con {{< elink href="/sabina-todaro-insegnante/"  text="Sabina Todaro" >}}. La passione cresce subito a tal punto da farle abbandonare gli altri tipi di ballo per potervisi dedicare totalmente.

Frequenta nello stesso periodo numerosi stages di danze magrebine e mediorientali tenuti da insegnanti arabi di fama mondiale.

### L'esperienza di spettacolo

Dopo soli 3 mesi, inizia ad esibirsi -in occasione di feste, matrimoni e conventions- in vari locali e ristoranti tipici.

Inizia a collaborare dopo poco con un gruppo di musicisti arabi, a Milano e in tutta Italia. Con la musica dal vivo, Silvia perfeziona sul campo l’arte dell’improvvisazione, massima espressione della danza del ventre.

Nel 1989 partecipa ad una audizione e viene scelta -fra molte ballerine- per esibirsi settimanalmente al "Rag Time" di Milano. Il locale di proprietà del noto presentatore televisivo Marco Predolin, era all'epoca molto in voga. Questo evento le dà una spinta definitiva in direzione professionale.

### La fitta collaborazione con musicisti

(1992-2004) – Si esibisce ogni sabato sera al ristorante egiziano "Nilo Blu". Questo storico ristorante arabo è stato il primo locale a Milano ad offrire alla clientela spettacoli di danza del ventre con musica dal vivo

(2004-2006) – Si esibisce regolarmente nel ristorante "Dar el Yacout" di Milano, sempre accompagnata da musica dal vivo, con il suo gruppo di musicisti.

<div class="mw7 fr pl4">
{{<figureh src="silvia-carabelli-improvvisando-con-gioia.webp"
alt="Improvvisando con gioia"
caption="Improvvisando con gioia" >}}
</div>

### Esperienze professionali

Danza per: i Reali del Marocco e dell’Arabia Saudita, per il Consolato Egiziano (c/o l’Universtita’ Bocconi), per l’Associazione Culturale Egiziana, per il Centro Multietnico Golgonooza, per l’Associazione egiziana 2000, per il Parco Esposizioni di Novegro (Mi), per l’Assessorato alla Cultura al "Summer Festival" c/o la Villa Rusconi di Castano Primo, per il Rotary Club di Milano, per Casino’ Municipale di S. Pellegrino Terme, per una speciale Convention dell’editore Giovanni De Agostini. La sua danza viene richiesta in Marocco, dove Silvia si esibisce, a Marrakech, con un complesso di musicisti locali.

Fra i suoi spettacoli televisivi: "Buona Domenica" diretta Canale 5, "La voglia matta" Antenna 3, programmi per la televisione T.R.E. di Vigevano, "Festa in piazza" Antenna 3.

#### Esperienze teatrali:

Si esibisce in importanti teatri di Milano: Smeraldo, Nazionale, Carcano, Manzoni, Ciak, dell’Elfo, S. Lorenzo, Pime ed in vari Teatri emiliani.

(1990-1991) – forma, unitamente ad altre 3 ballerine, il gruppo "Dancing Game". Il gruppo dà il titolo al musical che vede l’esibizione delle danzatrici in varie forme di ballo: dalla danza del ventre al flamenco, dal tip-tap alla danza moderna, dal ballo liscio alle danze latino-americane. Del gruppo fa parte anche l’ideatore ed autore dello spettacolo, Giangilberto Monti. Monti è attore, cantautore ed autore di testi di canzoni (v. Anna Oxa). Lo spettacolo viene rappresentato in molti teatri e locali, ed in particolare:- per l’a.p.p.i. – associazione piccoli palcoscenici, allo "Zelig", al "New Rick’s Club" di Milano. Sul palco, ospiti come Luciana Littizzetto, Teo Teocoli e Massimo Boldi, Aldo e Giovanni (del trio Aldo, Giovanni e Giacomo).

(dal 1992) – Prepara, insieme a Giangilberto Monti (unici due protagonisti dello show) e con la regia di Giovanni Storti (del trio Aldo, Giovanni e Giacomo), uno spettacolo comico-musicale dal titolo "Diamo i numeri", debuttando al teatro "Petrella" di Longiano e presentandolo poi alla "Fiera dello Spettacolo" c/o la Fiera Campionaria di Milano; al Teatro "Ciak" di Milano per 3 serate; a Bellaria-Igea Marina c/o la Sala dell’Azienda di Soggiorno per la "Borsa dello Spettacolo di Piccolo Palcoscenico" (13^ edizione).

(2004) – Viene richiesta c/o la Sala Barozzi di via Vivaio a Milano, dai Maestri Roberto Arosio e Cristiano Cavallin, ai pianoforti (quest’ultimo anche autore del brano) e da Alex Pacho Rossi alle percussioni, per una performance di danza del ventre sul pezzo musicale in stile mediorientale, dal titolo "Ba je khalf’a".

(2004-2006) – In collaborazione con Eva Duero e Michele Manuguerra (rispettivamente ballerina e chitarrista di flamenco), ed insieme ad un percussionista arabo, prepara uno spettacolo dal titolo "Encuentros" (che significa "incontri"); il medioriente e l’occidente che lentamente si fondono ispirandosi ai 4 elementi della vita: terra, fuoco, acqua ed aria. Il gruppo si esibisce nei teatri e nelle feste di piazza in moltissime località, ed in occasione del "13° Festival Internazionale della Chitarra" di Mottola (Taranto).

#### Dicono di lei:

Silvia Carabelli, in arte Nabila... "la nobile"... d’animo: nome assegnatole dal suo primo gruppo di musicisti libanesi. Hanno motivato la scelta del nome per indicare una danzatrice che ha uno stile elegante e privo di volgarità, solare e comunicativo.

#### Articoli:

il Corriere della Sera, Il Giorno, Il Giornale insieme ad altri quotidiani e mensili le hanno dedicato numerosi articoli e servizi fotografici, con interviste sulla danza del ventre e sulla cultura araba.

#### Insegnamento

(dal 1990) &ndash; Inizia il suo percorso di insegnante di danze orientali c/o la C.S.C. (Cooperativa Spettacolo e Cultura), di Milano (ora, Open Dance Center).

Apre corsi per principianti a Milano, Novara, Monza, Garbagnate, Bresso, Bollate, Paderno, Solaro, Lainate e Baranzate (MI).

Tiene seminari a Milano, Como, Bergamo, Venezia, Trieste, Bologna e Genova per principianti, intermedi ed avanzati fino a livelli professionali (fra le sue allieve moltissime sono a loro volta insegnanti) e Stages di preparazione all’insegnamento e per la preparazione a Gare e Competizioni (Coppa Italia, Campionato Italiano, ecc.).

{{< elink href="https://danzaemusicaaraba.com/"  text="Clicca qui per maggiori informazioni sulla danza orientale e la sua musica, visitando il nostro portale tematico" >}}