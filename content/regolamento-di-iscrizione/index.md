---
author: Sabina Todaro
category:
- Articoli informativi su danza e movimento
date: "2022-05-24T09:23:36+01:00"
featured_image: logo-il-mosaico-danza-asd-culturale.webp
images:
- logo-il-mosaico-danza-asd-culturale.webp
summary: >
 Regolamento di iscrizione: leggi con attenzione le regole per seguire le attività del Mosaico Danza.
tags:
- corsi
- corsi di ballo
- corsi di danza
- danza
- lezioni
- regolamento
title: Regolamento di iscrizione
url: /regolamento-di-iscrizione/
---
## Regolamento di iscrizione: leggi con attenzione le regole per seguire le attività del Mosaico Danza

<div class="mw6 fr pl4">
{{<figureh src="logo-il-mosaico-danza-asd-culturale.webp"
alt="Logo de Il Mosaico Danza ASD culturale"
caption="Logo de Il Mosaico Danza ASD culturale" >}}
</div>

{{< elink href="/il-mosaico-danza-e-il-covid-19/" text="Leggi le regole sanitarie" >}}

### Modalità di iscrizione da regolamento:

* La **tessera d'iscrizione** **e assicurazione** è obbligatoria ed è valida fino al 31 agosto 2022
* Compila il foglio di domanda di iscrizione che ti abbiamo consegnato, riempiendo **tutti i campi**. Lasciaci i tuoi **dati completi di recapiti telefonici e indirizzo e-mail**, in modo da poterti contattare per eventuali comunicazioni.
* Il **certificato medico** è un obbligo di legge, non una nostra scelta. Senza di esso, non è possibile accedere alle attività, pur essendo in regola con le quote. Presentacelo appena possibile.

### **Calendario delle lezioni**:

  * I corsi regolari del Mosaico Danza asd si svolgono dal 13 settembre 2021 al 30 giugno 2022, con sospensione delle lezioni in queste date: **1 novembre, 7 e 8 dicembre, dal 23 dicembre al 6 gennaio compresi, dal 15 aprile al 18 aprile 2022 compresi, 25 aprile, 1 maggio, 2 giugno**.
  * In luglio si terranno i corsi estivi, con diverso calendario e diversa iscrizione.

### **Regolamento per pagamenti e recupero lezioni perse**:

* Effettua i **pagamenti prima dell'inizio del periodo di frequenza**. Per godere delle promozioni occorre rispettare le scadenze di pagamento.
* Se il Mosaico Danza A.s.d. deve **cancellare una lezione**, ci si organizzerà per il **recupero** in un momento comodo per tutti.
* **Se perdi una lezione** per motivi personali, potrai **recuperarla entro la data di scadenza della tua iscrizione**, in un altro orario, anche seguendo una lezione di un'altra disciplina. La lezione di recupero va **prenotata** in segreteria.
* Può capitare che **un corso** già attivo **venga cancellato/spostato** per motivi dipendenti da affluenza di allievi, disponibilità di sale e insegnanti. Se hai la sfortuna che questo capiti proprio al tuo corso, e ti sarà scomodo continuare l'attività in un altro orario, ti rimborseremo la quota non usufruita.
* Se devi sospendere il tuo corso, ricorda che **la sospensione è attiva dal giorno in cui ce lo comunicherai via e mail.**
* **Per gli allievi di Flamenco** (nel caso in cui sia possibile erogare questo servizio): alla quota versata c'è da aggiungere un **contributo per la musica** dal vivo che accompagna le lezioni di 2,66€ al mese per ogni mezz'ora di durata del corso (8 euro per un'ora e mezza).

### **Saggi di fine anno**:

* Nel caso fosse possibile erogare questo servizio ci sarà un contributo da versare per la partecipazione al saggio e per l'acquisto di biglietti.

### **Sospensione del corso**:

* La **quota associativa e l'assicurazione non sono rimborsabili** in nessun caso.
* In caso di **infortunio**, dietro presentazione di **certificato medico** sarà possibile sospendere la propria iscrizione.
* Se non potessi proseguire il corso per motivi seri, possiamo congelare il tuo abbonamento fino a che lo potrai sfruttare. È anche possibile commutarlo con un altro corso. La **sospensione non è retroattiva e sarà valida dal giorno in cui ce la segnalerai via mail**.

### **Ulteriori note**:

* Le sale hanno pavimenti trattati con materiali naturali atossici e ipoallergenici. Ricordando che molte attività prevedono lavoro al suolo e piedi nudi, è **obbligatorio** **utilizzare nelle sale scarpe pulite**, possibilmente da danza. Le scarpe usate per la strada devono essere lasciate negli spogliatoi.
* Nella **sala nuova (terza sala)** della sede di Via Pomezia **è permesso l'accesso soltanto a piedi nudi, con calzettoni o con scarpe da danza con la suola di bufala / crosta.** In nessun caso si ammette l'uso di scarpe con suola di gomma scura, previa approvazione da parte della direzione. L'uso di qualsiasi altro tipo di calzatura non permetterà l'accesso all'attività.
* Per evitare assembramenti, ai genitori e/o accompagnatori **NON E' CONSENTITO** sostare in sala d'attesa e all'interno della scuola. Chiediamo quindi massimo reperibilità in caso di emergenza.
* **In caso di chiusura disposta dalla legge o dovuta a cause di forza maggiore (epidemie, alluvioni, terremoti o altre calamità naturali, disastri nucleari, guerre ecc...) le lezioni proseguiranno online.** Gli iscritti potranno accedere alla piattaforma di erogazione indicata da Il Mosaico Danza tramite supporto di loro proprietà (cellulare, tablet o pc).Le lezioni online si intendono sostitutive a tutti gli effetti delle lezioni in sala. Il Mosaico Danza si impegna ad assistere tutti gli iscritti affinché possano acquisire le competenze necessarie all'accesso al servizio. L'esistenza di un'offerta online per il corso a cui si è iscritti preclude ogni possibilità di richiedere rimborso totale o parziale del corso stesso, indipendentemente dall'effettiva fruizione delle lezioni online o dall'eventuale scelta dell'utente di non usufruire di questa possibilità.Se per cause di forza maggiore (ad esempio guerre) non sarà possibile fare corsi online il rimborso non sarà comunque dovuto.

### Il vicinato

* Per non disturbare i **vicini**, ci si potrà intrattenere a chiacchierare all'interno dei locali, ma è assolutamente vietato trattenersi nel cortile comune o fuori dal portone condominiale. Qualora si verificassero disturbi al vicinato, lo staff sarà costretto ad allontanare dalla struttura l'allievo responsabile dei rumori.
* È assolutamente vietato introdurre nel cortile **auto, moto e biciclette**.
* Se hai un problema particolare sull'iscrizione e sulla frequenza ai corsi, vieni a parlarne in segreteria, possibilmente in un momento che sia comodo per tutti.

### Informativa per la pubblicazione dei dati

Autorizzazione a titolo gratuito, senza limiti di tempo, anche ai sensi degli artt. 10 e 320 cod.civ. e degli artt. 96 e 97 legge 22.4.1941, n. 633, Legge sul diritto d'autore, alla pubblicazione e/o diffusione in qualsiasi forma delle proprie immagini, su carta stampata e/o su qualsiasi altro mezzo di diffusione, nonché autorizza la conservazione delle foto e dei video stessi negli archivi informatici della scuola di danza Il Mosaico Danza asd e prende atto che la finalità di tali pubblicazioni sono meramente di carattere informativo ed eventualmente promozionale.

I dati saranno utilizzati per le finalità strettamente connesse e strumentali alle attività come indicate nella liberatoria. Il conferimento del consenso al trattamento dei dati personali è facoltativo. In qualsiasi momento è possibile esercitare tutti i diritti indicati dall'articolo 7 del D. Lgs.\_n.\_196/2003, in particolare la cancellazione, la rettifica o l'integrazione dei dati. Tali diritti potranno essere esercitati inviando comunicazione scritta.

**Benvenuto, bentornato, buon divertimento e buono studio!**

Lo staff del Mosaico Danza a.s.d.
