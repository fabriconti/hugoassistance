---
author: Sabina Todaro
category:
- Stages di Musica
date: "2022-05-04T12:03:00+02:00"
featured_image: cajon-senbare.webp
summary: >
 La gioia di suonare le percussioni nel flamenco.
 Un metodo semplice, intuitivo e divertente che porta a fare amicizia sempre
 più con il ritmo. Sono previsti diversi livelli di difficoltà, per portare
 gli allievi a giocare al meglio con lo strumento. Con Francesco Perrotta.
 Il corso base è...

tags:
- cajon
- corsi
- danza
- flamenco
- lezioni
- Milano
- musica
- percussioni
- percussioni flamenco
- Porta Romana
- scuola di ballo
- scuola di danza
title: Cajon
url: /lezioni-di-cajon-milano/
menuSection: stagesdimusica
---
## La gioia di suonare le percussioni nel flamenco

<div class="w5 fr pl4">
{{<figureh src="francesco-perrotta.webp"
alt="Francesco Perrotta suona il cajon"
caption="Francesco Perrotta suona il cajon" >}}
</div>

Un metodo semplice, intuitivo e divertente che porta a fare amicizia sempre più con il ritmo. Sono previsti diversi livelli di difficoltà, per portare gli allievi a giocare al meglio con lo strumento. Con {{< elink href="/francesco-perrotta/" text="Francesco Perrotta" title="Insegnante di percussioni e stage di cajon" >}}

### Corso base

È rivolto a gruppi di  principianti, ed ha durata di 3 ore durante le quali viene presentato lo strumento, le sue origini, come può suonare. Viene introdotta la tecnica di base allo scopo di cominciare a produrre ritmo, curando la qualità e la naturalezza del suono.

La tecnica viene subito messa in pratica, affrontando diversi ritmi, che nel flamenco si chiamano palos, in 3, 4 e 12 tempi.

### Secondo livello

È riservato a chi ha già frequentato il primo livello. Prevede un ripasso generale, ed un approfondimento sull’accompagnamento dei vari palos.

### Terzo livello

Ulteriore approfondimento delle tecniche

### Il cajón (= cassa)

<div class="w6 fr pl4">
{{<figureh src="cajon-senbare.webp"
alt="foto cajon flamenco"
caption="Il cajon flamenco" >}}
</div>

È uno strumento di origine molto semplice: si tratta di una cassa, sulla quale il musicista si siede per suonare. Presenta una superficie anteriore (tapa) di legno più sottile, incollata al resto nella metà inferiore e avvitata nella parte alta, per poter vibrare. La parete posteriore presenta un foro del diametro di una decina di centimetri. La parte alta della tapa ha un suono secco ed acuto, in basso si ottiene invece una frequenza grave.

Lo strumento nasce fra i neri peruviani, modificando le casse per la raccolta della frutta: come nel caso di altri strumenti a percussione afro americani, la gente cercava di ricostruire il suono di alcuni tamburi africani, dato che agli schiavi erano vietati gli strumenti musicali del loro paese.

Negli anni '50 il cajón assume la forma che conosciamo oggi: un parallelepipedo che misura circa 50 x 30 x 30 cm.

Si tratta di uno strumento povero, che si è raffinato tecnicamente negli ultimi 10 anni, con l'uso di legni diversi, di tecniche costruttive nuove, e via via anche di forme diverse e spesso molto fantasiose,  l'aggiunta di sonagli e corde di bordone all'interno, a contatto con la tapa, che creano nuove sonorità.

Il cajón viene impiegato in parecchi generi musicali, e il suo ingresso è da attribuirsi al genio creativo di **Paco De Lucia**. Quando Paco incontrò questo strumento, ne comprese le potenzialità, e lo affidò al suo percussionista brasiliano, **Rubem Dantas**.

Da allora, lo strumento è entrato a pieno diritto, sposandosi egregiamente con le sue sonorità. Oggi sono molti i cajonisti professionisti parecchio dotati. Qualche nome: **Israel Suarez "El Piraña"**, che è stato l'ultimo percussionista a lavorare nel gruppo di Paco De Lucia, **Luki Losada**, **Paquito Gonzalez**, **Horacio "El Negro" Hernandez**.

Menzione speciale per l'originalità stilistica del compianto **Manuel Soler** (vedi foto), che ha saputo trasportare nel suo modo di suonare il cajón le proprie competenze di bailaor, alla ricerca del "matiz" (sfumatura), modulando fra i suoni acuti e i suoni bassi.

<div class="w8 pl4">
{{<figureh src="stage-di-cajon.webp"
alt="Stage di cajon al Mosaico danza"
caption="Stage di cajon al Mosaico danza" >}}
</div>
