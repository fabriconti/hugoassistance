---
author: Sabina Todaro
category:
- Corsi di danza
date: "2022-05-01T14:42:49+02:00"
featured_image: danza-classica-milano-mosaico.webp
summary: >
 Studiare balletto: l'eleganza e l'energia!.
 Tramite esercizi ed un attento e preciso lavoro di correzione e pulizia del movimento, durante le lezioni si affronta l'apprendimento degli elementi costitutivi della danza classica, al di là della tecnica...

tags:
- corsi
- danza
- danza classica
- lezioni
- Loreto
- Milano
- scuola di ballo
- scuola di danza
title: Danza Classica
url: /corso-di-danza-classica/
menuSection: corsidanza
---
## Studiare balletto: l'eleganza e l'energia

### Orario corsi di danza classica

Sotto forma di gioco danzato (dai 3 ai 5 anni):\
Lunedì dalle 16.45-17.30 in {{< elink href="https://www.google.it/maps/place/Scuola+di+Danza+Il+Mosaico+Danza+asd/@45.489824,9.216068,17z/data=!3m1!4b1!4m5!1m2!2m1!1sscuola+di+danza+milano!3m1!1s0x4786c41834c03a77:0x45eba61917663a41"  text="Via Pomezia 12 (MM1 e MM2 Loreto) Milano" >}}

Per bambini (dai 6 agli 8 anni):\
Lunedì dalle 17.40-18.40 in {{< elink href="https://www.google.it/maps/place/Scuola+di+Danza+Il+Mosaico+Danza+asd/@45.489824,9.216068,17z/data=!3m1!4b1!4m5!1m2!2m1!1sscuola+di+danza+milano!3m1!1s0x4786c41834c03a77:0x45eba61917663a41"  text="Via Pomezia 12 (MM1 e MM2 Loreto) Milano" >}}

### Danza classica adulti

Martedì 18.45-20.00 Danza Classica Intermedio

La danza ha origini antichissime: ancora prima di sviluppare pienamente il linguaggio, l’uomo si muoveva al suono di strumenti rudimentali o del canto, per celebrare avvenimenti quali il successo nella caccia o addirittura il sorgere del sole o la caduta della pioggia.\

La storia della danza è perciò anche la storia dei protagonisti che l'hanno incarnata e reinventata.

<div class="w5 fr pl4">
{{<figureh src="danza-classica-milano-mosaico.webp"
alt="Corsi di Danza Classica al Mosaico"
caption="Corsi di Danza Classica al Mosaico" >}}
</div>

Tramite esercizi ed un attento e preciso lavoro di correzione e pulizia del movimento, durante le lezioni si affronta l'apprendimento degli elementi costitutivi della danza classica, al di là della tecnica, che viene certamente studiata in modo puntuale e preciso: la coordinazione, l'equilibrio del corpo, l'allungamento muscolare, l'armonia del movimento, la percezione di ogni muscolo del nostro corpo.

Esercitandosi su piccole sequenze coreografiche, il danzatore impara anche a memorizzare sempre più agevolmente i movimenti, cosa che lo aiuta in molti altri campi della vita, sia sportivi che non.
L'insegnamento della musicalità ed il senso del ritmo vengono trasmessi ad ogni lezione per percepire a pieno l'arte della danza.

Il corso regala inoltre un benessere fisico e interiore in grado di rigenerare il nostro corpo ed espandere la nostra mente.

A coloro che praticano altri generi di danza, studiare balletto porterà un miglioramento delle linee e dell'eleganza anche nelle discipline già conosciute.

Il corso di danza classica regala un benessere fisico e interiore in grado di rigenerare il nostro corpo ed espandere la nostra mente. A fine lezione sarete sicuramente esausti, a fine anno sarete pienamente soddisfatti dei miglioramenti ottenuti!

Una lezione (o classe) di danza classica inizia con degli esercizi alla sbarra (_plié_, _battement tendu_, _jeté_) che vengono poi riproposti al centro, senza il supporto della sbarra e con un fine più espressamente coreografico: al centro si studiano le basi dei giri e le "tenute".

I giri (_pirouettes_) e molti dei passi si studiano anche nella cosiddetta "diagonale" in cui il ballerino esegue dei giri o dei passi in sequenza attraversando in diagonale la sala della lezione.

La lezione viene chiusa per tradizione con l'esecuzione da parte degli allievi della _révérence_ (inchino) rivolta all'insegnante. Tutti i passi della danza classica (sono centinaia) vengono assemblati in infinite combinazioni che seguono una logica tecnica ed artistica.

I metodi di insegnamento e gli stili della danza classica sono vari.

I principali sono i seguenti:

* Metodo Cubano, ideato da Alicia Alonso attuale direttrice Ramonaa De Saa Bello.
* Metodo russo o metodo Vaganova: porta il nome della danzatrice e maestra Agrippina Vaganova.
* Metodo inglese: proprio della Royal Academy of Dance.
* Metodo danese o metodo Bournonville: ideato dal grande coreografo August Bournonville nel XIX secolo.
* Metodo italiano o metodo Cecchetti: ideato dal maestro Enrico Cecchetti.
* Metodo americano o metodo Balanchine: il più recente, deriva dalla scuola russa importata in America dal grande coreografo George Balanchine.
* Stile francese: non è propriamente un metodo; prende spunto dal metodo italiano ma con una maggiore attenzione rivolta alla morbidezza delle linee delle braccia.

{{< elink href="https://lyricalarabdance.it/"
text="Clicca qui per maggiori informazioni sull’insegnante Sabina Todaro" >}}
