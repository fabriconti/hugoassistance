---
author: Sabina Todaro
category:
- I nostri insegnanti
date: "2014-12-22T18:27:47+00:00"
featured_image: lyrical-arab-dance-con-sabina.webp
tags:
- corsi
- danza
- danza araba
- flamenco
- lezioni
- Loreto
- Milano
- Porta Romana
- scuola di ballo
- scuola di danza
title: Sabina Todaro nella cultura araba
url: /sabina-todaro-insegnante/
---
## Una passione lunga una vita

Dall’età di soli sei anni studia diverse forme di danza e di lavoro sul corpo, sulla respirazione e sulla voce, rivolgendo particolare attenzione alle danze tradizionali del Medio Oriente e del Nord Africa e alla Danza Classica e Contemporanea, al Flamenco (vedi sua biografia sul Flamenco nella pagina dedicata), e molto altro. Ha viaggiato spesso nei paesi arabi, sempre alla ricerca della danza e della musica nelle loro forme tradizionali e innovative.

<div class="w5 fl pv2">
{{<figureh src="sabina-todaro-danza-hilal.webp"
alt="Sabina Todaro in performance"
caption="Sabina Todaro in performance"
class="ma0">}}
</div>

Sabina studia la lingua araba, dedicandosi al linguaggio parlato medio orientale, con il fine di poter comprendere la mentalità e i modi di vita della gente.

Sabina Todaro ha inoltre una formazione in psicologia e pedagogia presso l’Università Statale di Milano, e ha seguito la triennale di terapisti della psicomotricità presso l’Ospedale Policlinico di Milano.

Grazie alla sua formazione, ha conoscenze approfondite di anatomia, fisiologia e neurologia applicata al movimento, e dei meccanismi psicologici che influenzano la produzione del gesto.

Scopre il lavoro di Suraya Hilal nel 1994 e da allora ha sempre continuato il suo training con la Master Teacher.

Ha al suo attivo molti anni di esperienza di insegnamento e di spettacolo in diverse forme di danza: Flamenco, danza creativa, danza contemporanea per bambini, danza in gravidanza, e un lavoro sulla danza araba da lei creato, chiamato “Danza Medio Orientale Creativa”.

<div class="w6 fr pl4">
{{<figureh src="lyrical-arab-dance-sabina-todaro.webp"
alt="Sabina danza lyrical arab"
caption="Sabina danza lyrical arab" >}}
</div>

Nel 1997 fonda Il Mosaico arti danze culture, lavorando a contatto sempre più stretto con Suraya Hilal, che viene invitata, insieme con altri insegnanti di Hilal Dance, a tenere al Mosaico seminari di aggiornamento per danzatori di tutti i livelli.

Il Mosaico è stato sede per i corsi per Professionisti di Hilal Dance.

Sabina Todaro è stata invitata da Suraya Hilal a far parte del Corso per Professionisti dal 1998 e nel 2000 ha ricevuto la Licenza di insegnante e danzatrice professionista di Hilal Dance.

Grazie alla sua lunga esperienza sul campo e alla specializzazione nei processi di apprendimento, Sabina è altamente qualificata come insegnante nella Hilal Art Foundation con “mastery level licence”.

Ha creato la Lyrical Arab Dance, le radici espressive della danza del mondo arabo.

<div class="w5 fl pv2">
{{<figureh src="sabina-todaro-flamenco.webp"
alt="Sabina Todaro in performance di flamenco"
caption="Sabina Todaro in performance di flamenco"
class="ma0" >}}
</div>


Possiede la speciale capacità di spiegare i meccanismi di funzionamento del corpo umano in modo che gli allievi possano capire i concetti di movimento e quindi di apprendere davvero la tecnica della danza e trasformare il loro corpo e la qualità del loro movimento in tempi sorprendentemente rapidi.

Sabina Todaro è una danzatrice e coreografa raffinata. Comprende profondamente la tradizione della musica e della danza egiziana, ed ha una speciale abilità per espanderla in senso contemporaneo. Le sue conoscenze e capacità e la sua particolare musicalità la portano a creare coreografie che sono al tempo stesso molto liriche e personalissime nell’interpretazione e nell’espressione.

E’ anche danzatrice e insegnante di Flamenco da molti anni. Ha creato un lavoro corporeo di grande efficacia, e sta in questo modo ottenendo risultati incredibili negli allievi in termini di velocità di apprendimento e di armonia nella qualità del movimento. Questo fenomeno è possibile grazie al fatto che i concetti e il lavoro corporeo che stanno alla base delle danze del mondo arabo sono indissolubilmente legati alla natura stessa del corpo umano e del suo lavoro con la forza di gravità e quindi sono universali.

{{< elink href="https://lyricalarabdance.it/"  text="Clicca qui per maggiori informazioni sull’insegnante Sabina Todaro" >}}