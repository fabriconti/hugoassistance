---
author: Sabina Todaro
category:
- Flamenco
date: "2022-05-24T11:22:06+01:00"
featured_image: flamenco-improvvisare.webp
images:
- flamenco-improvvisare.webp
- improvvisazione-nel-flamenco.webp
- preparazione-improvvisazione-flamenco.webp
- flamenco-saggio-milano.webp
tags:
- baile flamenco
- corsi
- danza
- flamenco
- improvvisazioni
- lezioni
- Milano
- Porta Romana
- scuola di ballo
- scuola di danza
- spagnolo
title: Imparare a improvvisare
url: /imparare_a_improvvisare/
menuSection: corsiflamenco
---
## Guida all'improvvisazione nel flamenco

<div class="mw8 fr pl1">
{{<figureh src="improvvisazione-nel-flamenco.webp"
alt="Gli allievi del corso improvvisano un Tango Flamenco sul palco al Teatro Ringhiera di Milano"
caption="Gli allievi del corso improvvisano un Tango Flamenco sul palco al Teatro Ringhiera di Milano" >}}
</div>

l'essenza stessa del {{< elink href="/improvvisazione/" text="Flamenco" >}} è l'improvvisazione, in una comunione profonda fra musica e danza. Questa relazione simbiotica fa in modo che il ballerino si possa considerare come uno strumento musicale in movimento, e gli permette di comunicare profondamente con i musicisti senza seguire una coreografia.

Tramite esercizi che aiutano l’acquisizione di una concentrazione simile alla meditazione, si affronta il lavoro sulla composizione momentanea mediante l'ascolto corporeo creativo della ritmica e della musica. Grazie inoltre a tecniche teatrali, si coltivano l’intuizione e l’ascolto delle proprie emozioni e stati d’animo e delle loro componenti prettamente fisiche. Gli allievi vengono così condotti a sperimentare in prima persona il senso profondo del flamenco: essere sé stessi.

Nel _Tango_ la componente ritmica è estremamente importante e questo palo costituisce, insieme alla _Bulería_, l’anima della festa flamenca.

Conduce il lavoro {{< elink title="insegnante di improvvisazione e montaggio coreografico" href="/sabina-todaro/"  text="Sabina Todaro" >}}, con accompagnamento alla {{< elink title="lezioni di chitarra con antonio porro " href="/lezioni-di-chitarra-milano/"  text="chitarra" >}} di {{< elink title="accompagnamento alla chitarra" href="/antonio-porro/"  text="Antonio Porro" >}} e di {{< elink href="/francesco-perrotta/"  text="Francesco Perrotta" >}} al {{< elink href="/lezioni-di-cajon-milano/"  text="cajón" >}}.

Guarda il video del saggio:

<div class="w8">
{{< youtube Vw5qw_fYoCE >}}
</div>

### Improvvisazione por bulerías

<div class="mw4 fl pa0 mr4">
{{<figureh src="preparazione-improvvisazione-flamenco.webp"
alt="Prepariamoci all'improvvisazione nel flamenco"
caption="Prepariamoci all'improvvisazione nel flamenco"
class="ma0" >}}
</div>


I "_palos_" più adatti all'improvvisazione sono _Tangos_ e _Bulerías_, che rappresentano la parte più ludica del flamenco. Permettono di esprimere  la propria personalità in modo leggero, scanzonato, ironico, assolutamente vitale, al di là di regole estetiche e di formalismi. l'unicità di ognuno viene così sottolineata e valorizzata.

Non essendo indispensabili abilità professionali o capacità particolari che non siano la gioia di vivere e l’ironia, il _Tango_ può essere danzato anche da chi non è un esperto nel _baile_ ed è infatti possibile vederlo interpretato dalla gente comune nelle occasioni di festa.

<div class="mw6 fr pl4">
{{<figureh src="flamenco-saggio-milano.webp"
alt="Allievi di baile flamenco al saggio durante l'improvvisazione"
caption="Allievi di baile flamenco al saggio durante l'improvvisazione" >}}
</div>

Per poter improvvisare _por bulerias_ occorre conoscere molto bene le regole strutturali del genere musicale (_palo_), destreggiandosi nelle strutture ritmiche ed avendo grande familiarità con le linee melodiche del canto.

Il corso è una guida all'improvvisazione, e richiede all'allievo una conoscenza della tecnica del flamenco tale da poter creare movimenti e suoni, alla ricerca della propria personalità nella danza.

Gli allievi impareranno a riconoscere nella logica della musica gli impulsi che generano la danza (il _baile_ flamenco è nato dall'improvvisazione sulla musica, e con essa mantiene una relazione simbiotica strettissima) giungendo a fissare dapprima brevi sequenze coreografiche personali, che verranno ripetute più volte e raffinate, rivolgendosi alla ricerca del proprio sentire e del proprio stile, nutrendo il lavoro di continue riflessioni e confronti con altri _palos_, alla ricerca della comprensione dell'essenza del flamenco.

{{< elink href="https://lyricalarabdance.it/"
text="Clicca qui per maggiori informazioni sull'insegnante Sabina Todaro" >}}
