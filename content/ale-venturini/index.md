---
author: Sabina Todaro
category:
- I nostri insegnanti
date: "2020-12-28T22:44:09+00:00"
featured_image: riempimento-nero.webp
images:
- riempimento-nero.webp
summary: >
 Nasce a Buenos Aires nel 1973 in una famiglia che lo stimola molto dal punto di vista artistico, fra musica ed arti visive. Passa l’infanzia accompagnando la madre, affermato soprano lirico di fama internazionale, in tournée in tutto il...
tags:
- corsi
- flamenco
- flamencologia
- musica
title: Ale Venturini
url: /ale-venturini/
---
## Alejandro Dario Venturini

<div class="mw5 fr pl4">
{{<figureh src="saggio-flamenco-con-jeromo-segura.webp"
alt="Saggio di flamenco al Mosaico Danza"
caption="Saggio di flamenco al Mosaico Danza" >}}
</div>

Nasce a Buenos Aires nel 1973 in una famiglia che lo stimola molto dal punto di vista artistico, fra musica ed arti visive.

Passa l’infanzia accompagnando la madre, affermato soprano lirico di fama internazionale, in tournée in tutto il mondo. Questa esperienza lo porta a familiarizzare profondamente con arti come la tecnica del suono, la messa in scena teatrale, la scenografia, la scenotecnica, oltre a sviluppare un orecchio musicale ed una sensibilità al ritmo di rara intensità.

Trasferitosi con la famiglia in Svizzera, frequenta il liceo artistico e una buona serie di laboratori artigianali, a Lugano. Parallelamente, continua a coltivare la passione per la musica, collaborando con parecchie discoteche e locali come dj e consulente musicale.

Da sempre pratica parecchi sport, che contribuiscono al suo allenamento personale: nuoto, wind surf, sci, da discesa e di fondo, bicicletta.

Si trasferisce a Milano per iscriversi all’accademia delle Belle Arti di Brera, con indirizzo scenografia.

Collabora con parecchi fotografi e compagnie di danza e musica come tecnico di scena, scenografo e tecnico del suono.

### L'incontro con il flamenco

Nel 2002 si innamora del flamenco, studiando con Sabina Todaro e Antonio Porro, studio che porta avanti fino alla data attuale.

Nel 2003 e 2004 fa da tecnico del suono e consulente musicale per gli spettacoli della compagnia Sonando el Andalus

Dal 2004 al 2019 viaggia attivamente in Andalusia e nella regione di Murcia, partecipando ai festival flamenchi di La Union, Lo Ferro, Puente Genil, Montilla, Ojijares, e di innumerevoli località nella provincia di Siviglia e di Huelva.

### La cultura del flamenco

Nel 2004 idea e crea {{< elink href="https://mosaicoflamenco.com/" text="mosaicoflamenco.com" >}}, il primo portale italiano dedicato interamente al flamenco.

Dal 2005 al 2009 è accreditato come esperto italiano del flamenco presso il Festival Internacional del Cante de las Minas di La Union, Murcia, in Spagna, festival riconosciuto da tre enti pubblici spagnoli, il Comune di La Union, la regione Murcia e il Ministero dei Beni Culturali. Tale riconoscimento gli dà accesso a tutte le tavole rotonde, le interviste e il contatto diretto con artisti di primissimo livello del panorama flamenco in Spagna, come Cristina Hoyos, Enrique Morente, Miguel Poveda, Mayte Martin, Patricia Guerrero, Rafaela Carrasco, per nominare solo alcuni fra i tantissimi danzatori, musicisti ed esperti in flamencologia come José Manuel Gamboa, Faustino Nunez, Manuel Curao e Paco Hidalgo.

Dal 2006 ad oggi è socio della Peña Cultural Flamenca El Lucero di Montilla (Cordova)

Nel 2007 viene invitato a tenere una lezione sul flamenco in Italia sul palcoscenico del festival flamenco di Lo Ferro (Murcia, Spagna), e riceve un premio dalla Peña culturale flamenca El Melon di Lo Ferro in riconoscimento del suo lavoro di diffusione del flamenco in Italia, tramite il portale {{< elink href="https://mosaicoflamenco.com/" text="mosaicoflamenco.com" >}}

Nel 2013 viene riconosciuto dal Festival Intarnacional del Cante de las Minas in quanto ideatore e gestore del portale web dedicato al flamenco {{< elink href="https://mosaicoflamenco.com/" text="mosaicoflamenco.com" >}}.

### Il flamenco a Milano

Dal 2006 al 2010 invita a Milano Antonio Mejias per portare la cultura del flamenco in Italia.

Nel 2011 invita David Pino, professore del Conservatorio di Cordova, a Milano, per fini culturali.

Dal 2012 ad oggi collabora strettamente con Jeromo Segura, alla ricerca delle tradizioni del flamenco nella regione di Murcia e nella zona di Huelva.

Nel 2015 e 2016 organizza una serie di incontri culturali e ludici dedicati al flamenco presso la sede del Mosaico Danza asd di Via Pomezia 12 a Milano, intitolati Sagra Permanente.

Dal 2017 ad oggi collabora per Il Mosaico Danza asd con Carlos Guillen per quanto riguarda la teoria del flamenco e l’analisi delle strutture tradizionali di questa forma d’arte.

Il 23 febbraio 2020 termina con successo il {{< elink href="/insegnare-danza/" text="Corso di formazione per Insegnanti" title="Corso di formazione per insegnanti" >}} di Flamenco Metodo Todaro, tenuto da Sabina Todaro, Carlos Guillén e Jeromo Segura nelle seguenti date: 11, 12, 13, 14, 15 dicembre 2019, 2, 3, 4, 5, 6 Gennaio 2020 e 20, 21, 22, 23 febbraio 2020, organizzato con il patrocinio de Il Mosaico Danza Asd e della associazione spagnola Peña cultural flamenca Huelva en Milan.

Collabora con Sabina Todaro e Il Mosaico Danza asd come ripetitore delle coreografie e come sostegno ritmico ai corsisti, nonché come consulente della cultura del flamenco per gli allievi.
