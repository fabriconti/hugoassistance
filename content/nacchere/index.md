---
author: Sabina Todaro
category:
- Flamenco
date: "2014-12-20T13:42:59+00:00"
featured_image: nacchere-castanuelas.webp
tags:
- danza
- flamenco
- lezioni
- Milano
- musica
- Porta Romana
- scuola di ballo
- scuola di danza
- spagnolo
title: Nacchere
url: /nacchere/
menuSection: corsiflamenco
---
## Le Nacchere

<div class="mw7 fr pl4">
{{<figureh src="nacchere-bailarin-lucero-tena.webp"
alt="ballerina con nacchere"
caption="La grande Lucero Tena, suonatrice di nacchere" >}}
</div>

Le **Nacchere** in {{< elink title="corso di spagnolo" href="/corso-di-spagnolo/"  text="spagnolo" >}}
sono dette _castañuelas_ (lett. piccole castagne) e chiamate più comunemente _palillos_ (lett. piccoli legni) in **Andalucía**, sono piccoli strumenti a percussione di tipo idiofono (gli strumenti idiofoni sono quelli che producono un suono con l’utilizzo del materiale stesso, senza avere parti in tensione).

Sono costituite da due pezzi ovali che erano anticamente di legno o di avorio e oggi sono spesso di tela pressata, di fibra di vetro o di altri materiali sintetici. Hanno una forma concava, come le valve di una conchiglia, e proprio la conca crea la cassa di risonanza.

Nelle nacchere usate per la danza teatrale, spesso, vengono scavate delle scanalature che creano più sonorità, come se le casse di risonanza fossero più di una. Le due parte della nacchera sono legate fra loro con una corda regolabile, che le fissa da un lato, per cui le due parti possono muoversi fra loro da un lato. La corda viene poi fissata al pollice di chi suona, facendone passare una parte fra l’unghia e l’articolazione fra le falangi del dito, e un’altra parte al di sopra dell’articolazione. Vengono tenute nel palmo della mano, e suonate percuotendone con le dita la parte esterna.

Vengono usate in _bailes_ non del tutto flamenchi, come le _sevillanas_ o il _fandango_. Possono anche essere usate in accompagnamento di altri generi, come la _Siguiríya_, la _Alegrías_ o la _Soleá_, però sempre meno di frequente. Non sono quindi, contrariamente a quanto si crede comunemente, una parte fondamentale del _baile_ Flamenco. Fra L’altro, limitano tantissimo le possibilità espressive di braccia, mani e spalle.

Nella danza classica spagnola, invece, sono praticamente insostituibili, per cui si può dire che le nacchere sono fondamentali nella danza spagnola ma marginali nel flamenco. Per acquisire l’elasticità e la forza necessaria a suonarle occorre molto esercizio regolare e metodico. Chi studia questo strumento ne copre una parte legando un elastico alto un paio di centimetri su una nacchera in modo da attutirne il suono squillante durante gli esercizi.

<div class="w6 fl">
{{<figureh src="aldo-rebatto-suona-le-nacchere.webp"
alt="Aldo Rebatto suona le nacchere"
caption="Aldo Rebatto suona le nacchere"
class="ma0" >}}
</div>


### Aldo Rebatto insegnante di Nacchere

Inizia lo studio delle nacchere nel 1993 con professionisti che sono stati allievi di **Franca Roberto**, docente di danze spagnole, nacchere e flamenco presso il **Teatro alla Scala di Milano**.

Il costante studio quotidiano gli ha permesso applicando la tecnica della **Escuela Bolera**, di perfezionare ed elaborare un metodo di studio che con l’utilizzo del metronomo e i costanti esercizi sviluppa la sensibilità musicale e ritmica dando così la possibilità di accompagnare brani di ogni genere, dalla musica classica alla musica leggera, alla musica folk.

{{< elink href="https://lyricalarabdance.it/"
text="Clicca qui per maggiori informazioni sull'insegnante Sabina Todaro" >}}
