---
author: Sabina Todaro
category:
- I nostri insegnanti
date: "2022-05-24T09:28:10+01:00"
featured_image: sabina-todaro-baile-flamenco.webp
images: 
- sabina-todaro-baile-flamenco.webp
summary: >
 L'insegnamento come seconda natura... anzi forse come prima. All’età di soli sei anni Sabina comincia a studiare Danza Classica e ginnastica ritmica. Da allora non si è mai fermata, ed ha al suo attivo studi su tantissime forme di danza... 
tags:
- baile flamenco
- corsi
- danza
- flamenco
- lezioni
- Loreto
- Milano
- Porta Romana
- scuola di ballo
- scuola di danza
- sevillanas
title: Flamenco con Sabina
url: /baile-sabina/
---
## Sabina Todaro

### L'insegnamento come seconda natura... anzi forse come prima

Ecco un'improvvisazione por Milongas, uno stralcio di "_El coraje de ser - il coraggio di essere_" (2013) con il meraviglioso cante di **Jeromo Segura**.

<div class="w8">
{{< youtube 2INYlvwAglQ >}}
</div>

All’età di soli **sei anni** {{< elink href="/sabina-todaro/"  text="Sabina" >}} comincia a studiare **Danza Classica** e **ginnastica ritmica**. Da allora non si è mai fermata, ed ha al suo attivo studi su tantissime forme di **danza** e di **lavoro sul corpo**, sulla **respirazione** e sulla **voce**, rivolgendo particolare attenzione dapprima al **balletto** e alla **Danza Contemporanea** e poi alle danze tradizionali del **Mediterraneo**, dal **Medio Oriente** al **Nord Africa** e soprattutto al **Flamenco**.

Ha viaggiato spesso nei **paesi arabi** e in **Spagna**, sempre alla ricerca della danza e della musica nelle loro forme **tradizionali** e **innovative**.

Fondamentali nel suo percorso di studio del baile Flamenco gli incontri con alcuni maestri: **Rafaela Carrasco**, **Angel Atienza**, **Isabel Bayon**, **Eva la Yerbabuena**, **Antonio El Pipa**, **La Lupi**.

Grandissima importanza nella sua educazione flamenca ha la frequentazione del festival di cante **Jondo de La Unión** (Murcia) e di parecchi festival flamenchi spagnoli. Ogni volta che ascolta e guarda il flamenco, ne fa una occasione di **apprendimento**. Desiderando condividere questa passione, insieme con suo **marito Ale Venturini** ha creato il portale tematico **www.mosaicoflamenco.com**

Sabina ha studiato la lingua **araba**, dedicandosi al linguaggio parlato medio orientale, con il fine di poter comprendere la **mentalità** e i **modi di vita** della gente.

Ha inoltre una formazione in **psicologia** e **pedagogia** presso l’**Università Statale di Milano**, e ha seguito il corso triennale di **terapisti della psicomotricità** presso l’Ospedale Policlinico di Milano.

Grazie alla sua formazione, ha conoscenze approfondite di **anatomia**, **fisiologia**, **neurologia** applicata al movimento, dei meccanismi psicologici che influenzano la **produzione del gesto** e di **neuroscienze**.

Nel 2012 e 2013 è stata insegnante del corso per **coreografi professionisti della regione Lombardia**, per le cattedre di **Musiche tradizionali del mondo** e **Danze delle tradizioni etniche**.

Tiene un **corso di formazione professionale per insegnanti di danza e discipline corporee** secondo il suo personale **metodo di insegnamento**.

Scopre il lavoro di **Suraya Hilal**, creatrice della **Hilal Dance**, danza contemporanea egiziana, nel 1994, dopo molti anni di ricerca e studio delle forme di danza e musica del mondo arabo. Grazie alla sua lunga esperienza sul campo e alla specializzazione nei processi di apprendimento, Sabina è altamente qualificata come insegnante nella Hilal Art Foundation con "**mastery level licence**".

Ha al suo attivo moltissimi anni di esperienza di **insegnamento** e di **spettacolo** in diverse forme di danza (dal 1985 ad oggi): **Flamenco**, **Hilal Dance**, **danza Contemporanea**, **danze del mondo arabo**, (Medio Oriente e Maghreb) **danza contemporanea creativa per bambini**, **danza in gravidanza**, traning in danza per ostetriche ed operatori socio-sanitari, **Danza Medio Orientale Creativa**, **Lyrical Arab Dance**. Ha creato un suo rivoluzionario metodo di insegnamento, e tiene corsi di **Anatomia in Pratica** per danzatori ed operatori del movimento e di **teoria del flamenco**, accompagnando i suoi corsi ai **podcast della serie "Flamenco Chiavi in Mano" ed ai **video della playlist "Le Perle di Sabi".\
Nel 1997 fonda **Il Mosaico**.\

Sabina Todaro è una danzatrice e coreografa raffinata. Comprende profondamente la **tradizione** della musica e della **danza egiziana** e del **flamenco**, ed ha una speciale abilità per espanderle in **senso contemporaneo**. Le sue conoscenze e capacità e la sua particolare **musicalità** la portano a creare **coreografie** che sono al tempo stesso **molto liriche** e personalissime nell’interpretazione e nell’espressione.

Applica le sue competenze in termini di anatomia e soprattutto di neurologia e neuroscienze per esplorare **la natura stessa del corpo umano** e del suo lavoro con la forza di gravità, creando uno **speciale training fisico, il dance workout** finalizzato a preparare il corpo al Flamenco, e sta in questo modo ottenendo risultati incredibili negli allievi, in termini di velocità di apprendimento e di armonia nella qualità del movimento.

Sabina possiede la speciale capacità di **spiegare in modo semplice ed intuitivo i meccanismi di funzionamento del corpo umano** in modo che gli allievi possano capire i concetti di movimento e quindi apprendere in modo semplice e spontaneo, e perciò efficace, la danza e **trasformare il loro corpo** e la qualità del loro **movimento** in tempi sorprendentemente rapidi ed in maniera **molto piacevole**.

{{< elink href="https://lyricalarabdance.it/"  text="Clicca qui per maggiori informazioni sull’insegnante Sabina Todaro" title="Clicca qui per maggiori informazioni sull’insegnante Sabina Todaro" >}}