---
author: Sabina Todaro
category:
- I nostri insegnanti
date: "2015-01-23T15:38:44+00:00"
featured_image: viviane-grisvard-insegnante.webp
tags:
- Boogie
- corsi
- lezioni
- Loreto
- Milano
- scuola di ballo
- scuola di danza
title: Viviane Grisvard
type: post
url: /viviane-grisvard/
---
## Esplora le mille danze con una maestra d'eccezione

<div class="w6 fl pv2">
{{<figureh src="viviane-grisvard-insegnante.webp"
alt="Viviane Grisvard"
caption="Viviane"
class="ma0" >}}
</div>

È una ballerina dalla formazione coreutica molto ampia. Ha una impagabile esperienza nel campo dell'insegnamento della danza: insegna dal 1976!

Padroneggia molte forme di danza: dal Liscio, alle Danze Standard, dalle Danze Latino Americane, alle Caraibiche, al Ballroom, dal Tango Argentino, al Boogie Woogie e al Rock and Roll.

Nella sua formazione ha anche seguito corsi di Danza Moderna, Afro, Tip Tap. Ma predilige sempre le danze di coppia, che sono la sua vera, grande passione.

Fra le sue molteplici esperienze troviamo anche quella più prettamente sportiva. Durante un lungo periodo è anche stata giudice di gara dei Campionati Italiani per professionisti della danza. In queste occasioni ha messo a frutto gli anni di esperienza e la capacità di osservazione di corpi in movimento.

Nel suo curriculum, ha anche l'esperienza di preparatore per gli atleti pattinatori.

### La sua scuola

Ormai molti anni fa ha fondato la scuola di danza che porta il suo nome, Viviane Grisvard. A Milano, questa è stata una delle scuole storiche più rinomate nell'ambito delle danze di coppia. Un vero e proprio punto di riferimento.

Generazioni di ballerini hanno imparato da lei, che con entusiasmo, grinta, simpatia, pazienza e grazia si dedica all'insegnamento da tantissimi anni. È infatti molto stimata nel campo e molto apprezzata ed amata dai suoi innumerevoli allievi.

### Il suo carattere

Il suo modo di fare è grintoso e dolce insieme ed ha energia da vendere. Queste caratteristiche si sposano con un carattere estremamente socievole e comunicativo in un mix coinvolgente.

Francese di nascita e milanese di adozione, ha un accento che la rende più affascinante. Ma padroneggia l'italiano meglio di chi a Milano ci è nato!

Gli allievi imparano immediatamente a volerle bene, e nelle sue lezioni si respira un clima di piacevole accoglienza e di sano divertimento conviviale. Si impara senza stress, nella gioia e nella condivisione. Molto spesso i suoi allievi le si affezionano e, per poter continuare a formarsi con lei, modificano le proprie passioni cambiando genere di danza. Magari dopo qualche anno di studio del Liscio passano ad esplorare il Rockabilly, sempre sotto la sua guida attenta e scrupolosa.

Se vuoi maggiori informazioni su Viviane Grisvard e sulla sua storia potete consultare il suo sito: {{< elink href="https://www.vivianegrisvard.it" text="www.vivianegrisvard.it" title="" class="" >}}

{{< elink href="/corso-di-boogie-jive-e-rockabilly-milano/" text="Corsi di Boogie e Rockabilly" >}}
