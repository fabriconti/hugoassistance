---
author: Sabina Todaro
category:
- corsi di danza
date: "2022-05-24T11:10:08+01:00"
featured_image: insegnante-tribal-fusion.webp
summary: >
 Un modo rivoluzionario di usare il corpo e le sue infinite possibilità!
 Si basa su un forte controllo del corpo; in particolare sull'uso selettivo della muscolatura. Assetto...
tags:
- corsi
- danza
- danza orientale
- lezioni
- Loreto
- Porta Romana
- scuola di ballo
- scuola di danza
- tribal dance
title: Contemporary Tribal Fusion
url: /contemporary-tribal-fusion/
menuSection: corsidanza
---
## Un modo rivoluzionario di usare il corpo e le sue infinite possibilità

Sede:  {{< elink href="https://www.google.it/maps/place/Scuola+di+Danza+Il+Mosaico+Danza+asd/@45.489824,9.216068,17z/data=!3m1!4b1!4m5!1m2!2m1!1sscuola+di+danza+milano!3m1!1s0x4786c41834c03a77:0x45eba61917663a41"  text="Via Pomezia 12 (MM1 e MM2 Loreto)" >}}

{{<figureh src="contemporary-tribal-fusion-dance.webp"
alt="Corso di Contemporary tribal Fusion al Mosaico Danza"
caption="Contemporary tribal Fusion al Mosaico Danza"
class="ma0" >}}

### La tecnica Fusion

Si basa su un forte {{< elink href="https://corsodanzadelventremilano.it/tribal-fusion/"  text="controllo del corpo" >}}; in particolare sull'uso selettivo della muscolatura.

Assetto posturale, stretching consapevole e potenziamento mirato sono le indispensabili fondamenta dalle quali sviluppare la proprie possibilità coreutiche. l'attenzione a "come sta il corpo" nella quiete e nella danza rappresenta il punto di partenza per correggere le posture scorrette, allungare i muscoli, evitare l'affaticamento e lavorare sulla pulizia dei movimenti.

Le tecniche d'isolazione si allenano tradizionalmente a terra; il percorso di ogni allievo sarà quello di "smontare" i diversi segmenti del corpo utilizzando in un primo momento il pavimento come alleato per sentire i singoli muscoli e attivarli indipendentemente gli uni dagli altri. Apprendere l'utilizzo selettivo della muscolatura ci consente di giocare con delle "singole lettere", per poi creare tantissimi vocaboli nuovi (talvolta veri e propri giochi di parole!) che, componendosi, costituiranno il lessico fusion.

Studiando così un puntuale utilizzo di braccia, spalle, busto, bacino e gambe &ndash; si giunge poi alla riproposizione degli stessi elementi all'interno di dinamiche variate e stratificate, in piedi per danzare con le nuove capacità acquisite.

Il lavoro si concentra sulla possibilità di far lavorare parti diverse del corpo su movimenti differenti in uno stesso momento, fino a giungere alla riproposizione di queste dinamiche nello spazio &ndash; con diversi tipi di camminate, variazioni di direzione, livello e tempo.

Come si può facilmente intuire, questo stile contiene un discreto livello di difficoltà tecnica &ndash; e richiede pazienza e impegno. Non si imparano soltanto dei "passi", ma un vero e proprio nuovo utilizzo del corpo (tra l'altro culturalmente molto distante da ciò cui siamo abituati). È un lavoro bellissimo e progressivo su se stessi, che ci insegna che con costanza e passione possiamo imparare a fare cose impensabili! Tutto questo non può essere acquisito in un giorno, e così bisogna lavorare sulla percezione di sé stessi, in particolare della muscolatura interna, e lasciare il tempo che questa si sviluppi per poi cominciare a vedere dei risultati.

Proprio per questo, è importante il livello di gioco e divertimento. Non solo per non cadere in frustrazione in un primo momento in cui i muscoli e la coordinazione si devono ancora sviluppare, ma anche per imparare meglio. Così come i bambini testano se stessi e imparano tutto ciò che serve loro giocando, così possiamo fare anche noi; la danza può essere un bellissimo gioco da grandi, con le stesse potenzialità di strutturazione psicocorporea. Lungi da essere una leggerezza, giocando si impara meglio.

{{<figureh src="contemporary-tribal-fusion-mosaico-danza.webp"
alt="Tribal Fusion al mosaico Danza Milano"
caption="Tribal Fusion al mosaico Danza Milano" >}}

### La tribal a Milano

Nel 2004 approda a Milano una nuova forma di danza, nata in America, nella zona di San Francisco, sul finire degli anni '80: la **American Style Bellydance** (A.T.S.), ideata da **Carolena Nericcio** e la sua compagnia **Fat Chance Bellydance**.\
Ecco nascere i primi corsi di questa danza, che si ispira alla **Danza del Ventre**, a quella **indiana** e al **Flamenco**, e utilizza costumi coloratissimi e gioielli etnici, orientali.\
Si balla sempre in gruppo, la "**tribù**" (per questo "tribal"), nel quale i danzatori comunicano fra loro **improvvisando**, grazie a combinazioni di movimenti codificate ed a particolari **segnali o suoni** che il leader fa agli altri partecipanti.\
Non c'è quindi una coreografia ma una serie di **piccoli modelli coreografici** che vengono memorizzati ed utilizzati secondo le necessità espressive.

Trattandosi di una **danza creativa**, che si ispira a discipline diverse, le sue potenzialità sono infinite, e si è evoluta tantissimo in direzione della contaminazione, fondendo **yoga**, **hip hop** (soprattutto Popping), **Pilates**, **danza moderna**, **contemporanea**, **africana** e molto altro ancora in maniera sempre più complessa e spettacolare, e dà origine a performances solistiche e coreografiche anche molto lontane dallo spirito originario della "tribe".\
In tutto il mondo ci sono tantissimi danzatori che fanno **Tribal Fusion**, seguendo l'esempio di ballerine come **Rachel Brice** o **Sharon Kihara**.